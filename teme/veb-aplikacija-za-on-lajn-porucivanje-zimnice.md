# Veb aplikacija za on-lajn poručivanje zimnice

Aplikacija treba da omogući administratoru aplikacije da može da uređuje katalog on-lajn prodavnice za prodaju zimnice. Administrator treba da bude prijavljen da bi mogao da uređuje katalog. Za svaki proizvod, administrator treba da obeleži najosnovnije karakteristike, među kojima su cena, vrsta zimnice, sadržaj paketa, osnovni sastojci (koje povrće ide) itd. Prilikom dodavanja zimnice u katalog, može da se izvrši upload jedne ili više slika, a u panelu za uređivanje slika može da obeleži samo jedna slika kao primarna koja će se prikazivati u listingu paketa zimnice u kategorijama. Aplikacija podržava samo JPEG i PNG formate datoteka slika. Korisnici mogu da vrše pretragu po filterima, među kojima su opseg cena, vrsta zimnice, osnovni sastojci itd. Rezultati pretrage treba da prikazuju listu paketa zimnice, a kad se otvori stranica, svi podaci treba da budu prikazani na pregledan način, a da budu uočljivi i uvek dostupni u prikazu strane. Svaki paket zimnice ima datum od kojeg i datum do kojeg je na raspolaganju za isporuku i ti datumi treba da budu istaknuti na sajtu. Prikaz svih paketa zimnice treba rešiti na vizualno identičan način kao i prikaz u rezultatima pretrage ili prelistavanjem po kategorijama. Kada korisnik doda paket zimnice u korpu za kupovinu, treba da unese količinu (komad, kilogram ili litar, zavisno od toga koja je jedinica mere podešena za konkretnu kategoriju zimnice), kao i dodatni podatak o tome kog datuma korisnik želi dostavu tog paketa zimnice. Aplikacija treba da vodi računa o tome da datum koji korisnik bira ne može da bude pre datuma od kojeg je taj paket zimnice dostupan za isporuku, ali ne može da bude ni posle krajnjeg datuma kada je taj paket dostupan za isporuku. Na kraju kupovine, korisniku treba prikazati ukupan iznos i formular za unos podataka za isporuku na kućnu adresu i polje za tekst sa dodatnim napomenama. Podaci se čuvaju u bazi podataka, a u administrativnom panelu, administrator može da obeleži porudžbinu kao realizovanu ili kao odbijenu. Omogućiti responsive dizajn, tako da stranice za pregled cveća budu prilagođene i za mobilne telefone.

## Tehnička ograničenja

- Aplikacija mora da bude realizovana na Node.js platformi korišćenjem Express biblioteke. Aplikacija mora da bude podeljena u dve nezavisne celine: back-end veb servis (API) i front-end (GUI aplikacija). Sav kôd aplikacije treba da bude organizovan u dva Git spremišta u okviru istog korisničkog naloga za ovaj projekat.
- Baza podataka mora da bude relaciona i treba koristiti MySQL ili MariaDB sistem za upravljanje bazama podataka (RDBMS) i u spremištu back-end dela aplikacije mora da bude dostupan SQL dump strukture baze podataka, eventualno sa inicijalnim podacima, potrebnim za demonstraciju rada projekta.
- Back-end i front-end delovi projekta moraju da budi pisani na TypeScript jeziku, prevedeni TypeScript prevodiocem na adekvatan JavaScript. Back-end deo aplikacije, preveden na JavaScript iz izvornog TypeScript koda se pokreće kao Node.js aplikacija, a front-end deo se statički servira sa rute statičkih resursa back-end dela aplikacije i izvršava se na strani klijenta. Za postupak provere identiteta korisnika koji upućuje zahteve back-end delu aplikacije može da se koristi mehanizam sesija ili JWT (JSON Web Tokena), po slobodnom izboru.
- Sav generisani HTML kôd koji proizvodi front-end deo aplikacije mora da bude 100% validan, tj. da prođe proveru W3C Validatorom (dopuštena su upozorenja - Warning, ali ne i greške - Error). Grafički korisnički interfejs se generiše na strani klijenta (client side rendering), korišćenjem React biblioteke, dok podatke doprema asinhrono iz back-end dela aplikacije (iz API-ja). Nije neophodno baviti se izradom posebnog dizajna grafičkog interfejsa aplikacije, već je moguće koristiti CSS biblioteke kao što je Bootstrap CSS biblioteka. Front-end deo aplikacije treba da bude realizovan tako da se prilagođava različitim veličinama ekrana (responsive design).
- Potrebno je obezbediti proveru podataka koji se od korisnika iz front-end dela upućuju back-end delu aplikacije. Moguća su tri sloja zaštite i to: (1) JavaScript validacija vrednosti na front-end-u; (2) Provera korišćenjem adekvatnih testova ili regularnih izraza na strani servera u back-end-u (moguće je i korišćenjem izričitih šema - Schema za validaciju ili drugim pristupima) i (3) provera na nivou baze podataka korišćenjem okidača nad samim tabelama baze podataka.
- Neophodno je napisati prateću projektnu dokumentaciju o izradi aplikacije koja sadrži (1) model baze podataka sa detaljnim opisom svih tabela, njihovih polja i relacija; (2) dijagram baze podataka; (3) dijagram organizacije delova sistema, gde se vidi veza između baze, back-end, front-end i korisnika sa opisom smera kretanja informacija; (4) popis svih aktivnosti koje su podržane kroz aplikaciju za sve uloge korisnika aplikacije prikazane u obliku Use-Case dijagrama; kao i (5) sve ostale elemente dokumentacije predviđene uputstvom za izradu dokumentacije po ISO standardu.
- Izrada oba dela aplikacije (projekata) i promene kodova datoteka tih projekata moraju da bude praćene korišćenjem alata za verziranje koda Git, a kompletan kôd aplikacije bude dostupan na javnom Git spremištu, npr. na besplatnim GitHub ili Bitbucket servisima, jedno spremište za back-end projekat i jedno za front-end projekat. Ne može ceo projekat da bude otpremljen u samo nekoliko masovnih Git commit-a, već mora da bude pokazano da je projekat realizovan u kontinuitetu, da su korišćene grane (branching), da je bilo paralelnog rada u više grana koje su spojene (merging) sa ili bez konflikata (conflict resolution).

Autor teme za projektni zadatak: Milan Tair [linkedin.com/in/milantex](https://linkedin.com/in/milantex)

M. Tair, "Veb aplikacija za on-lajn poručivanje zimnice - Teme projekata za razvoj veb aplikacija", 2016-2021. [Online]. Available at: https://github.com/Milantex/Teme-za-projekte-za-razvoj-veb-aplikacija/blob/main/teme/veb-aplikacija-za-on-lajn-porucivanje-zimnice.md [Accessed: ISO_DATE]
