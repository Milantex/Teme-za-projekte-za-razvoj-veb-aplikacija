# Veb aplikacija za distribuciju video snimaka

Aplikacija treba da ima administratorski i korisnički deo. Administratori se prijavljuju pomoću prijavnih parametara, dok je korisnički deo aplikacije otvoren, tj. javan. Administratori mogu da kreiraju kategorije (jedna kategorija može da pripada drugoj, tj. moguće je pravljenje beskonačno razgranatog stabla kategorija), kao i da dodaju video snimke u kategorije. Video snimci moraju da budu mp4 datoteke kodirane h264 kodekom. Aplikacija ne treba da proverava da li je korišćen adekvatan kodek, već se smatra da administratori postavljaju adekvatne datoteke, već samo treba da proverava da li je ekstenzija ispravna. Svaki video snimak treba da sadrži naziv, opis, oznake (tagove). Prilikom unosa podatka o video snimku u bazu, za svaki tag se kreira zapis u tabeli tagova (ako ne postoji već). Tagovi se pre upisa u bazu normalizuju (mala slova, ćirilica u latinicu, zamena specijalnih simbola i uklanjanje suvišnih belina), a zatim se uvezuje u veznu tabelu podatak o pripadanju novog video snimka svakom od tagova. Aplikacija prilikom aploudovanja datoteke na server kreira sliku nekog nasumičnog frejma iz video snimka i koristi je kao sliku video snimka koja će biti prikazivana u korisničkom delu aplikacije. Korisnički deo aplikacije treba da omogući listanje kategorija i prikaz linkova ka video snimcima koji pripadaju izabranoj kategoriji, kao i listanje video snimaka kojima je dodeljen određeni niz tagova (jedan ili više tagova) uz mogućnost pretrage i po ključnim rečima (tekst) u nazivu, opisu ili tekstu tagova. Lista video snimaka prikazuje snimak kao pravougaonik u kojem su slika, naziv i dugme plej preko slike. Klikom na link videa, otvara se jedinstveni link video snimka u kojem se pomoću HTML5 video plejera otvara video snimak, sa nazivom i opisom ispod video plejera i linkovima ka stranicama tagova za listanje videa sa tim tagovima. Grafički interfejs veb sajta treba da bude realizovan sa responsive dizajnom.

## Tehnička ograničenja

- Aplikacija mora da bude realizovana na Node.js platformi korišćenjem Express biblioteke. Aplikacija mora da bude podeljena u dve nezavisne celine: back-end veb servis (API) i front-end (GUI aplikacija). Sav kôd aplikacije treba da bude organizovan u dva Git spremišta u okviru istog korisničkog naloga za ovaj projekat.
- Baza podataka mora da bude relaciona i treba koristiti MySQL ili MariaDB sistem za upravljanje bazama podataka (RDBMS) i u spremištu back-end dela aplikacije mora da bude dostupan SQL dump strukture baze podataka, eventualno sa inicijalnim podacima, potrebnim za demonstraciju rada projekta.
- Back-end i front-end delovi projekta moraju da budi pisani na TypeScript jeziku, prevedeni TypeScript prevodiocem na adekvatan JavaScript. Back-end deo aplikacije, preveden na JavaScript iz izvornog TypeScript koda se pokreće kao Node.js aplikacija, a front-end deo se statički servira sa rute statičkih resursa back-end dela aplikacije i izvršava se na strani klijenta. Za postupak provere identiteta korisnika koji upućuje zahteve back-end delu aplikacije može da se koristi mehanizam sesija ili JWT (JSON Web Tokena), po slobodnom izboru.
- Sav generisani HTML kôd koji proizvodi front-end deo aplikacije mora da bude 100% validan, tj. da prođe proveru W3C Validatorom (dopuštena su upozorenja - Warning, ali ne i greške - Error). Grafički korisnički interfejs se generiše na strani klijenta (client side rendering), korišćenjem React biblioteke, dok podatke doprema asinhrono iz back-end dela aplikacije (iz API-ja). Nije neophodno baviti se izradom posebnog dizajna grafičkog interfejsa aplikacije, već je moguće koristiti CSS biblioteke kao što je Bootstrap CSS biblioteka. Front-end deo aplikacije treba da bude realizovan tako da se prilagođava različitim veličinama ekrana (responsive design).
- Potrebno je obezbediti proveru podataka koji se od korisnika iz front-end dela upućuju back-end delu aplikacije. Moguća su tri sloja zaštite i to: (1) JavaScript validacija vrednosti na front-end-u; (2) Provera korišćenjem adekvatnih testova ili regularnih izraza na strani servera u back-end-u (moguće je i korišćenjem izričitih šema - Schema za validaciju ili drugim pristupima) i (3) provera na nivou baze podataka korišćenjem okidača nad samim tabelama baze podataka.
- Neophodno je napisati prateću projektnu dokumentaciju o izradi aplikacije koja sadrži (1) model baze podataka sa detaljnim opisom svih tabela, njihovih polja i relacija; (2) dijagram baze podataka; (3) dijagram organizacije delova sistema, gde se vidi veza između baze, back-end, front-end i korisnika sa opisom smera kretanja informacija; (4) popis svih aktivnosti koje su podržane kroz aplikaciju za sve uloge korisnika aplikacije prikazane u obliku Use-Case dijagrama; kao i (5) sve ostale elemente dokumentacije predviđene uputstvom za izradu dokumentacije po ISO standardu.
- Izrada oba dela aplikacije (projekata) i promene kodova datoteka tih projekata moraju da bude praćene korišćenjem alata za verziranje koda Git, a kompletan kôd aplikacije bude dostupan na javnom Git spremištu, npr. na besplatnim GitHub ili Bitbucket servisima, jedno spremište za back-end projekat i jedno za front-end projekat. Ne može ceo projekat da bude otpremljen u samo nekoliko masovnih Git commit-a, već mora da bude pokazano da je projekat realizovan u kontinuitetu, da su korišćene grane (branching), da je bilo paralelnog rada u više grana koje su spojene (merging) sa ili bez konflikata (conflict resolution).

Autor teme za projektni zadatak: Milan Tair [linkedin.com/in/milantex](https://linkedin.com/in/milantex)

M. Tair, "Veb aplikacija za distribuciju video snimaka - Teme projekata za razvoj veb aplikacija", 2016-2021. [Online]. Available at: https://github.com/Milantex/Teme-za-projekte-za-razvoj-veb-aplikacija/blob/main/teme/veb-aplikacija-za-distribuciju-video-snimaka.md [Accessed: ISO_DATE]
