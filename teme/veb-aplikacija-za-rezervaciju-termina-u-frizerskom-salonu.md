# Veb aplikacija za rezervaciju termina u frizerskom salonu

Aplikacija treba da omogući korisnicima da onlajn rezervišu termin u željenom frizerskom salonu za slobodno vreme. Administrator portala, koji pristupa nakon uspešne prijave sa korisničkim imenom i lozinkom, može da unosi frizerske salone u kojima bi korisnik želeo da rezerviše, podatke o frizerskom salonu i frizere koji rade u nekom frizerskom salonu. Pored osnovnih podataka, frizerski saloni trebaju da imaju cenu, vrste usluga koje pružaju i na kojoj se lokaciji nalaze. Pošto neregistrovani korisnik otvori aplikaciju, on može da napravi filter prema željenim kriterijumima, kao npr., upiše željenu cenu, može da čekira koju vrstu usluge želi i lokaciju. Pošto završi filtriranje podataka, potrebno je da se izlistaju svi frizerski saloni prema zadatom kriterijumu. Lista frizerskih salona treba da bude pregledna sa preciznim informacijama. Otvaranjem željenog frizerskog salona, korisnik posle informacija o njemu, ima tabelu u kojoj treba da obeleži željeni termin koji je slobodan za rezervaciju. Prilikom odabira slobodnog termina rezervacije klijentu se otvara formular koji popunjava sa podacima, ime prezime i broj telefona. Popunjeni formular sa zakazanim terminom se šalje na mejl odabranom frizerskom salonu sa podacima kao što su: Ime, prezime, broj telefona, dan i vreme zakazanog termina. Grafički interfejs treba da bude realizovan sa responsive dizajnom.

## Tehnička ograničenja

- Aplikacija mora da bude realizovana na Node.js platformi korišćenjem Express biblioteke. Aplikacija mora da bude podeljena u dve nezavisne celine: back-end veb servis (API) i front-end (GUI aplikacija). Sav kôd aplikacije treba da bude organizovan u dva Git spremišta u okviru istog korisničkog naloga za ovaj projekat.
- Baza podataka mora da bude relaciona i treba koristiti MySQL ili MariaDB sistem za upravljanje bazama podataka (RDBMS) i u spremištu back-end dela aplikacije mora da bude dostupan SQL dump strukture baze podataka, eventualno sa inicijalnim podacima, potrebnim za demonstraciju rada projekta.
- Back-end i front-end delovi projekta moraju da budi pisani na TypeScript jeziku, prevedeni TypeScript prevodiocem na adekvatan JavaScript. Back-end deo aplikacije, preveden na JavaScript iz izvornog TypeScript koda se pokreće kao Node.js aplikacija, a front-end deo se statički servira sa rute statičkih resursa back-end dela aplikacije i izvršava se na strani klijenta. Za postupak provere identiteta korisnika koji upućuje zahteve back-end delu aplikacije može da se koristi mehanizam sesija ili JWT (JSON Web Tokena), po slobodnom izboru.
- Sav generisani HTML kôd koji proizvodi front-end deo aplikacije mora da bude 100% validan, tj. da prođe proveru W3C Validatorom (dopuštena su upozorenja - Warning, ali ne i greške - Error). Grafički korisnički interfejs se generiše na strani klijenta (client side rendering), korišćenjem React biblioteke, dok podatke doprema asinhrono iz back-end dela aplikacije (iz API-ja). Nije neophodno baviti se izradom posebnog dizajna grafičkog interfejsa aplikacije, već je moguće koristiti CSS biblioteke kao što je Bootstrap CSS biblioteka. Front-end deo aplikacije treba da bude realizovan tako da se prilagođava različitim veličinama ekrana (responsive design).
- Potrebno je obezbediti proveru podataka koji se od korisnika iz front-end dela upućuju back-end delu aplikacije. Moguća su tri sloja zaštite i to: (1) JavaScript validacija vrednosti na front-end-u; (2) Provera korišćenjem adekvatnih testova ili regularnih izraza na strani servera u back-end-u (moguće je i korišćenjem izričitih šema - Schema za validaciju ili drugim pristupima) i (3) provera na nivou baze podataka korišćenjem okidača nad samim tabelama baze podataka.
- Neophodno je napisati prateću projektnu dokumentaciju o izradi aplikacije koja sadrži (1) model baze podataka sa detaljnim opisom svih tabela, njihovih polja i relacija; (2) dijagram baze podataka; (3) dijagram organizacije delova sistema, gde se vidi veza između baze, back-end, front-end i korisnika sa opisom smera kretanja informacija; (4) popis svih aktivnosti koje su podržane kroz aplikaciju za sve uloge korisnika aplikacije prikazane u obliku Use-Case dijagrama; kao i (5) sve ostale elemente dokumentacije predviđene uputstvom za izradu dokumentacije po ISO standardu.
- Izrada oba dela aplikacije (projekata) i promene kodova datoteka tih projekata moraju da bude praćene korišćenjem alata za verziranje koda Git, a kompletan kôd aplikacije bude dostupan na javnom Git spremištu, npr. na besplatnim GitHub ili Bitbucket servisima, jedno spremište za back-end projekat i jedno za front-end projekat. Ne može ceo projekat da bude otpremljen u samo nekoliko masovnih Git commit-a, već mora da bude pokazano da je projekat realizovan u kontinuitetu, da su korišćene grane (branching), da je bilo paralelnog rada u više grana koje su spojene (merging) sa ili bez konflikata (conflict resolution).

Autor teme za projektni zadatak: Petar Jakić [linkedin.com/in/petar-jakic](https://linkedin.com/in/petar-jakic)

P. Jakić, "Veb aplikacija za rezervaciju termina u frizerskom salonu - Teme projekata za razvoj veb aplikacija", 2016-2021. [Online]. Available at: https://github.com/Milantex/Teme-za-projekte-za-razvoj-veb-aplikacija/blob/main/teme/veb-aplikacija-za-rezervaciju-termina-u-frizerskom-salonu.md [Accessed: ISO_DATE]
