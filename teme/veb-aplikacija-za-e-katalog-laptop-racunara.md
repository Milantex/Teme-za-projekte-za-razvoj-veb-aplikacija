# Veb aplikacija za e-katalog laptop računara

Aplikacija treba da omogući administratorima da dodaju nove artikle u bazu podataka aplikacije za elektronski katalog za prodaju laptop računara. Samo prijavljeni korisnici, koji se na portal prijave sa ispravnih parametrima naloga administratora sadržaja mogu da pristupe administrativnom panelu portala. U ovom panelu mogu da dodaju nove telefone koji se sastoji od naslova, slike, detaljnog opisa (sa predefinisanim setovima karakteristika), cene i treba da pripadaju određenoj kategoriji. Svaki laptop treba da ima posebno polje za pre-instalirani operativni sistem (Windows, GNU/Linux, Mac OS X), polje za količinu radne memorije, količinu skladišnog prostora na hard disku, vrstu hard diska, dijagonalu ekrana, šablon rasporeda taster na tastaturi (US, UK, YU), da li tastatura poseduje odvojeni odeljak za numeričke tastere (numpad), kao i podatke o tome koje standardne za povezivanje na spoljašnje ekrane podržava (HDMI, Video Port, VGA itd) i druge važne karakteristike za kataloški prikaz. Sa korisničke strane treba omogućiti prikaz svih računara poređanih po ceni. Kategorije prikazati u vidu menija na veb sajtu. Korisniku treba omogućiti pretragu po filterima u kojima korisnik može da uključi: opsege radne i skladišne memorije, dijagonalu ekrana, vrstu video izlaza, da li poseduje eksternu grafičku karticu ili je integrisana itd. Prikazati samo one računare koji odgovaraju podešenoj grupi filtera. Kada korisnik otvori stranicu nekog laptop računara, treba da vidi sve detalje, kao što su naslov, slika, opis, cena, kao i prikaz ostalih podataka koji su sastavni deo zapisa laptop računara u bazi podataka (operativni sistem, memorija itd). Grafički interfejs veb sajta treba da bude realizovan sa responsive dizajnom.

## Tehnička ograničenja

- Aplikacija mora da bude realizovana na Node.js platformi korišćenjem Express biblioteke. Aplikacija mora da bude podeljena u dve nezavisne celine: back-end veb servis (API) i front-end (GUI aplikacija). Sav kôd aplikacije treba da bude organizovan u dva Git spremišta u okviru istog korisničkog naloga za ovaj projekat.
- Baza podataka mora da bude relaciona i treba koristiti MySQL ili MariaDB sistem za upravljanje bazama podataka (RDBMS) i u spremištu back-end dela aplikacije mora da bude dostupan SQL dump strukture baze podataka, eventualno sa inicijalnim podacima, potrebnim za demonstraciju rada projekta.
- Back-end i front-end delovi projekta moraju da budi pisani na TypeScript jeziku, prevedeni TypeScript prevodiocem na adekvatan JavaScript. Back-end deo aplikacije, preveden na JavaScript iz izvornog TypeScript koda se pokreće kao Node.js aplikacija, a front-end deo se statički servira sa rute statičkih resursa back-end dela aplikacije i izvršava se na strani klijenta. Za postupak provere identiteta korisnika koji upućuje zahteve back-end delu aplikacije može da se koristi mehanizam sesija ili JWT (JSON Web Tokena), po slobodnom izboru.
- Sav generisani HTML kôd koji proizvodi front-end deo aplikacije mora da bude 100% validan, tj. da prođe proveru W3C Validatorom (dopuštena su upozorenja - Warning, ali ne i greške - Error). Grafički korisnički interfejs se generiše na strani klijenta (client side rendering), korišćenjem React biblioteke, dok podatke doprema asinhrono iz back-end dela aplikacije (iz API-ja). Nije neophodno baviti se izradom posebnog dizajna grafičkog interfejsa aplikacije, već je moguće koristiti CSS biblioteke kao što je Bootstrap CSS biblioteka. Front-end deo aplikacije treba da bude realizovan tako da se prilagođava različitim veličinama ekrana (responsive design).
- Potrebno je obezbediti proveru podataka koji se od korisnika iz front-end dela upućuju back-end delu aplikacije. Moguća su tri sloja zaštite i to: (1) JavaScript validacija vrednosti na front-end-u; (2) Provera korišćenjem adekvatnih testova ili regularnih izraza na strani servera u back-end-u (moguće je i korišćenjem izričitih šema - Schema za validaciju ili drugim pristupima) i (3) provera na nivou baze podataka korišćenjem okidača nad samim tabelama baze podataka.
- Neophodno je napisati prateću projektnu dokumentaciju o izradi aplikacije koja sadrži (1) model baze podataka sa detaljnim opisom svih tabela, njihovih polja i relacija; (2) dijagram baze podataka; (3) dijagram organizacije delova sistema, gde se vidi veza između baze, back-end, front-end i korisnika sa opisom smera kretanja informacija; (4) popis svih aktivnosti koje su podržane kroz aplikaciju za sve uloge korisnika aplikacije prikazane u obliku Use-Case dijagrama; kao i (5) sve ostale elemente dokumentacije predviđene uputstvom za izradu dokumentacije po ISO standardu.
- Izrada oba dela aplikacije (projekata) i promene kodova datoteka tih projekata moraju da bude praćene korišćenjem alata za verziranje koda Git, a kompletan kôd aplikacije bude dostupan na javnom Git spremištu, npr. na besplatnim GitHub ili Bitbucket servisima, jedno spremište za back-end projekat i jedno za front-end projekat. Ne može ceo projekat da bude otpremljen u samo nekoliko masovnih Git commit-a, već mora da bude pokazano da je projekat realizovan u kontinuitetu, da su korišćene grane (branching), da je bilo paralelnog rada u više grana koje su spojene (merging) sa ili bez konflikata (conflict resolution).

Autor teme za projektni zadatak: Milan Tair [linkedin.com/in/milantex](https://linkedin.com/in/milantex)

M. Tair, "Veb aplikacija za e-katalog laptop računara - Teme projekata za razvoj veb aplikacija", 2016-2021. [Online]. Available at: https://github.com/Milantex/Teme-za-projekte-za-razvoj-veb-aplikacija/blob/main/teme/veb-aplikacija-za-e-katalog-laptop-racunara.md [Accessed: ISO_DATE]
